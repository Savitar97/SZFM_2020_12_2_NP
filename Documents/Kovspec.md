# Követelmény specifikáció

## 1. Jelenlegi helyzet

&nbsp;&nbsp;&nbsp;&nbsp;Debrecen egyik legújabb és legjobban fejlődő vendéglátó egysége, a Bambusz Étterem a Nagyerdő és a Debreceni Állat és Vidám Park
közelében helyezkedik el.Családi, baráti akár üzleti ebédek lebonyolítására egyaránt alkalmasak vagyunk, de akár színvonalas rendezvényeknek is otthont 
tudunk nyújtani(160 fő-ig).Segítséget nyújtunk a szervezésben és a lebonyolításban is. Több különböző méretű és hangulatú termeink állnak a vendégeink 
rendelkezésére.Elkülönített nem dohányzó helységek is szolgálják vendégeink kényelmét.
Az étteremhez tartozik továbbá egy télikert, amely tökéletes lehet egy meghitt romantikus vacsorához akár a téli napokon is. Mindemellett
rendelkezünk egy gyönyörű terasszal, amely a nyári időszakban kellemes hangulatot nyújt a kiülni vágyóknak.Az étterem rendelkezik egy 60 fő befogadására alkalmas különteremmel is.
Az épület modern stílúsú, légkondicionált, egyedi dekorációkkal és építészeti jellegekkel rendelkezik.

&nbsp;&nbsp;&nbsp;&nbsp;Ételeink a modern konyha irányvonalát követik, de a hagyományos magyar ételspecialitások gazdag kínálatát is felvonultatjuk.
Ételválasztékunkban nemzetközi ételspecialitásokat is kínálunk.
Éttermünk minden héten változatos menükkel, és az a'la carte étlap mellett a séfünk külön ajánlatokkal kedveskedve várja a vendégeket. A megújuló
kínálatban szereplő fogásaink megalkotásánál kiemelten fontos figyelmet fordítottunk a szezonális és a minőségi alapanyagok 
megtalálására és alkalmazására. Az ételekhez felszolgált péksütemények frissességéről a pékmestereink gondoskodnak, tehát a péksüteményeink is helyben készülnek.
Mindemellett a desszertek minőségét saját cukrászaink garantálják.

&nbsp;&nbsp;&nbsp;&nbsp;Mivel üzletünk nagyon gyors ütemben fejlődött ezért a raktári tevékenységek és készletek kezdenek átláthatatlanok lenni.
Mostanában gyakrabban fordul elő, hogy a rossz készletnyilvántartás miatt a megrendelt ételt nem tudják elkészíteni. Így egyre rosszabb éttermünk értékelése, az elégedettlenül
távozó vendégeink miatt. Ezen szeretnénk javítani. Illetve jelenleg csak helyben fogyasztási és helyből elvihető lehetőséget nyújt éttermünk, ezt szeretnénk fejleszteni 
házhozszállítási lehetőséggel. Ezen felül éttermünk még nem rendelkezik weboldallal, ahol a leendő vengédeink naprakész információt kaphatnának a jelenleg elérhető menüről és
lehetővé tenné számukra a rendelést és asztalfoglalást. Ezeket a fejlesztéseket muszáj meglépnünk, hogy képesek legyünk tartani a lépést a piaci versenytársakkal és ezzel egy
újfajta vevőkört is kialakíthatunk, mivel bővítjük a kínálatunkat. A jelenlegi vírushelyzet, miatt megnőtt a kereslet a házhozszállításos éttermek iránt,tehát egy új rés nyílt a
piacon.
